---
title: Obecný popis systému
nav_order: 3
---

# Obecný popis systému
V padesátých letech bylo v americe přirozené zahajovat drahými čtyřlisty. Americký hráč světového formátu Charles Goren se stal v USA bridžovou osobou číslo jedna, když USA v první polovině padesátých let vyhrávaly mezinárodní turnaje jako na běžícím páse a Gorenova tvář na vás téměř každý den hleděla z tištěných periodik.
V té době bridž hrálo zhruba 30-40% Američanů.

Italský Blue team se jmény jako Garozzo či Belladonna však v padesátých letech vyvíjí systém Modrý Tref,
na který Američané nedokážou najít dlouhá léta efektivní odpověď. Mezitím se však i v USA rodí něco skvělého, když dvojice Alvin Roth-Tobias Stone v roce 1957 implementuje do druhé verze svého systému  drahé pětilisty s konvencí Forcing NT a stylem odpovědí 2/1 jako Game Forcing. Pokud by vás zajímaly další dnes běžné metody, které Roth-Stone popularizovali: Gerber, negativní a responsivní kontra, zahájení  1NT jako 15-17 (ale až do sedmdesátých let se většinově hrálo pořád 16-18), slabé dvoutriky (do té doby pouze v Big Club systémech), Unusual 2NT zásah, dražba silných listů přes 2C a 2NT podobně, jako se používá dodnes.

Na přelomu padesátých a šedesátých let jde do popředí zájmu další dvojice - Kaplan-Sheinwold (Inverted minors, Kaplan Inversion, Limit Raises), jejichž styl mj. zásadně ovlivnil Alana Truscotta a C.C. Weie při tvorbě Precision systému pro Taiwanský tým.

Zpět ale k americkému standardu, který se mezi lety 1957-1972 tedy značně vyvinul. V roce 1974 vydal přední americký expert Max Hardy dnes už zastaralou knihu Five Card Majors, Western Style. Inspirován byl hlavně Richardem Walshem a Paulem Solowayem.Od té doby uplynulo již mnoho let, a moderní 2/1 se přirozeně vyvíjel dál. V posledních letech je jednou z nejrespektovanějších autorit Mike Lawrence, který vydal nespočet skvělých knih o dražbě. Tzv. Lawrence style 2/1 se od Hardyho původního stylu liší tím, že rebid zahajitele 2M nutně neslibuje šesti(+)list, a tudíž nová nižší barva zahajitele na třetím stupni slibuje rezervu v hrací síle listu. Tento postup je dnes zcela běžný, a záleží jen na dohodě konkrétního páru, jak se rozhodnou postupovat. My jsme zjistili, že nám zcela vyhovuje dnes již méně populární starý Western style - od toho je odvozen název systému Future of Old Style.

V jednadvacátem století se stále populárnější stávají transferové odpovědi po zahájení jeden tref, které přináší hned několik výhod. Vyřešena je otázka, zda zvyšovat responderovu drahou barvu na třílist (v přirozeném systému téměř nutnost pro zachování partnerské harmonie). S tím také dále souvisí openerův rebid po transferu do srdcí s třílistým fitem a čtyřlistým fitem pikovým.

Náš rebid 1 pik zde slibuje zásadně nevyváženou rozlohu, což usnadňuje další dodražení rozlohy po responderově rebidu. Se srdcovým třílistem bychom měli piky rebidovat pouze v síle 15-16, kdy na responderův rebid 1NT můžeme dodražit rozlohu. V jiném případě přijímáme transfer i se čtyřlistem pikovým a nevyváženou rozlohou. V návaznosti na tento styl zaručuje responderův pikový rebid v dražbě 1♣-1♦-1♥ vždy naturální čtyřlist a sílu méně, než na výzvu. Takto se můžeme dobře dostat dostat do pikového závazku na prvním stupni, pokud jde o misfitové rozdání. Nevýhody spočívají v nemožnosti se zastavit na 1NT v tomto sledu s invitujícím listem a pouze čtyřlistem srdcovým, a také se nelokalizuje závazek 1NT dle momentálních potřeb. Naproti tomu je systém více odolný, popisný a robustní (stále modernějším se stává styl, kdy se často i při první přiležitosi rozlišují vyvážená a nevyvážená otevření. Jakýkoli styl transferových odpovědí pak dále umožňuje openerovi zahajovat na prvním stupni problémově dražitelné listy až do síly zhruba 22ti bodů, když responder se musí s drahým pětilistem a jinak i zcela nulovými hodnotami nutit do odpovědi.

Odpověď 1NT na zahájení 1 tref je typickým prvkem systému, když se chceme vyhnout závazku 2NT. S podobným principem se dá setkat v celém systému. U NT/levného transferu hláškou 1 pik jsme vyloučili možnost držení obou levných barev v síle 9-10 kvůli usnadnění rebidu respondera. Transfer obsahuje také možnost kárového 5+listu s drahým čtyřlistem v síle minimálně na hru, tzn. 1 pik nevylučuje drahý čtyřlist. To je naprosto klíčové pro rozlišení rozloh 54 a 55+ (v druhém případě transferujeme do drahé barvy, po 2♦ checkbacku a re-rebidu openera dražíme tři kára, čímž slíbíme 10+ karet).

Odpověď 2NT umožňuje naznačit reálný zájem o slem a prozkoumat případný levný fit pod úrovní 3NT, proto 1C-3NT je GF bez rezervy (tuto hlášku používáme velice opatrně, jelikož ve většině případů je statisticky lepší hrát tento závazek od openera, např. neměli bychom držet hole esové zádrže). Možnost lokalizovat NT závazek z obou stran přináší samozřejmě velké výhody.

Švédský styl přijímání transferů v zóně (17)18-19 BAL hláškou 1NT efektivně umožňuje hrát střídavé NT zahájení. 14-16 NT na prvním, druhém, a třetím místě v první umožňuje častější, někdy až subminimálně orientované, zahájení v zóně kolem slabších 11 bodů. Efektivita takového rozmezí je větší, než u klasického zahájení 15-17 NT díky vyšší frekvenci výskytu. V tuzemských soutěžích je žádoucí, že díky extrémně vysokému počtu párů hrající ACOL nebo Precision (12-14 a 13-15 NT) jdeme díky našemu otevření vice se sálem, než hráči dražící 15-17 NT. Věříme, že na národní úrovni naše sehrávkové a obranné schopnosti převyšují schopnosti ostatních párů, proto se sálem jít chceme. V zahraničních, a mnohem kvalitněji obsazených soutěžích, však zůstáváme realisty – nevěříme, že naše hrací schopnosti nám zaručí top umístění, proto je možné lehce se odlišit od sálu a získat tím extrémně dobrý, nebo špatný výsledek – je třeba to zkoušet. V takových soutěžích mohou být naše 14-16 NT otevření lehce proti sálu. Výjimkou zůstávají kvalifikace a semifinále velkých soutěží, kde bychom měli cílit na lehce nadprůměrný výsledek. V dnešní době se dá říct však v expertních kruzích 14-16 NT považuje za standard (kde jsou ty doby, kdy se učilo 16-18…) K největším průkopníkům patří dnes nejpopulárnější dvojice Jeff Meckstroth – Eric Rodwell hrající Precision, z hráčů 2/1 pak například
Sabine Auken - Roy Welland, Jill Levin, Bart Bramley…

Zejména v soutěžní dražbě, po zásahu prvního obránce, umožňují transfery hrát závazek ze statisticky lepší strany.

Vždy nevyvážené zahájení 1♦ výrazně usnadňuje pozdější rebidy openera a šetří dražební prostor. Ve sledu
1♦-1♥-1♠ slibujeme 15-16 bodů, pokud máme k tomu I srdcový třílist (pak na 1NT partnera můžeme dražit 2♥), tudíž 1♦-1♥-2♥ může být s třílistým fitem I vedlejším čtyřlistem pikovým a silou 11-14 bodů. Důsledek této konstrukce je dražba 1♦-1♥-2♥-2♠ jako 4+list se silou alespoň na výzvu. V xyz dražbách se pak držíme stylu Martyho Bergena, kdy skokové rebidy respondera slibují sílu přesně na výzvu.

UMJOODO, neboli neobvyklé skoky respondera, jsou dnes již zaběhlým standardem, i když mnoho mladých, velice nadějných hráčů dnes preferuje slabé skoky s 6-listem. Neobvyklé skoky 1♦-2M, někdy nesprávně nazývány Reverse Flannery, umožňují přesnější dražbu listů s trefovou (sub)INV jednobarevkou a drahou dvojbarevkou v síle 5-10, dále pak způsobují to, že ve sledu 1♦-1♠-2♦ není třeba skákat s výzvou a rozlohou 55 na drahých na třetí stupeň, přičemž zároveň uvolňuje hlášku 3♣využít jako artificiální GF. Ten samý princip se usnaní ve sledu 1♦-1♠-2♣-2♥ (GF) - nyní bychom měli s listem 54 na drahých a silou slabší než na výzvu neřešitelný problém. V neposlední řadě pak informace o devíti drahých kartách znemožňuje nepříjemné rebidy openera po 1♦-1M, kdy nás doslova může partner vyblokovat svou další akcí.

Dále jsme nechali zapomenout na příliš blokující hlášky 1♦-2♣, 1♦-2♦ a 1♦-3NT a přesunuli je do odpovědi 1♦-1NT (GF). Je důležité rozlišit tzv. Splinter bid se šikenou a se singlem. Rebidy openera po 1♦-1M jsou ve stylu Gazzilli, kdy trefový revers nebo invitující list na kárech nadražíme přes 1♦-1M-1NT.

Po zahájení 1M hrajeme 2/1GF (2♣ slibují 2 karty, 2R 5 karet) s tzv. Max Hardy stylem, kdy odpověď 2/1 je bezpodmínečné GF, revers či nova barva openera na třetím stupni neslibuje extra hodnoty a opakování drahé barvy je alespoň šestilist. Výjimku z prvně uvedeného tvoří jen sled 1♥-2♣, jelikož ve sledu 1M-2♣ jsme aplikovali známý a oblíbený 2♦ catch-all.Strukturu hlášek 1♥-1♠, 1♥-1NT a 1♠-1NT lze popsat jako Kaplan Inversion (Granville) s modifikovaným Gazzilli a Mittelman adjunctem. Ve sledech, kdy opener slíbí drahý 6-list, je výzva 2NT zároveň forcingem na jedno kolo. V IMPových turnajích se silnou variantou Gazzilli snažíme dražit už od slušných 15ti bodů (nebo ekvivalent), poté, co responder ohlásí nechuť a sílu do 8mi bodů návratem do 2M, slibuje další dražba openera již 17+. Gazzilli efektivně řeší problém širokopásmového zahájení – je to s trochou nadsázky skoro jako kdybychom hráli Precision, ale přesto zahajovali hned robustně pětilistem. Poměrně sympatickou dohodu máme, když přijde na zvyšování se čtyřlistým fitem – Fruit Machine Swiss umožní responderovi rozlišit tuto podporu v síle na GF bez rezervy na dvě kvalitou rozdílné hlášky, z nichž ta silnější openerovi efektivně umožňuje zjistit klíčovou feature partnera ještě před tím, než licitace překročí úroveň nebo 4NT.

Na juniorském ME 2017 jsem měl možnost vidět moderní trendy mladých hráčů – zahajování 1NT v první hře s 9-11 či 10-12 a rozlohami jako 6331 a levným šestilistem vedeným KQJT, či silný NT s prakticky jakoukoli rozlohou 5422. Co se týče našich off-shape rozloh, v soutěžích EBL, WBF a ČBS používáme systémově zahájení 1NT i s rozlohou =4414, dále takticky s 4441/5431 a singl levnou dámou nebo králem (další problémy s rebidy nastávají při =1444, =1453, =1435, =1345, =3145, což může být rozhodující faktor na miskách vah při singl dámě nebo králi). Zahájení 1NT s danou silou a levným šestilistem v rozloze 6322 je dnes bráno (ne úplně zanedbatelnou) částí expertů jako téměř automatické, pokud nedržíme dva drahé dubly. Snažíme se také nezahajovat 1NT se čtrnácti body a oběma drahými čtyřlisty – existuje zde příliš velké riziko pasu partnera a následného hraní inferiorního beztrumfového závazku.

V poslední dekádě se stal moderním (po 1NT zahájení) range-ask hláškou dva piky. V našem stylu tato odpověď zahrnuje i (semi či kvazi)vyváženou výzvu do závazku na šestém stupni, kdy se nejdříve prozkoumá, zda-li je na lince dostatečný počet kontrol, poté zda-li je přítomný fit. V případě, že podmínky na statisticky úspěšný slem nejsou splněny, koncept umožňuje zastavit se na velice nízkém stupni (3NT, 4NT). Tento CONFI postup (vytvořený mj. vynálezcem hormonální antikoncepce) je znám již od roku 1974 a je pro nás zcela nezbytný.
Se silnějším listem, než je pouhá výzva do slemu, a jednoznačnou chutí hrát na šestém stupni máme podobnou hlášku 1NT-4♣.

Dalším obvyklým prvkem v repertoáru hráčů světové třídy po zahájení 1NT je GF dotaz na drahý pětilist openera. Zde používáme verzi páru Meckstroth-Rodwell, kde dotaz 1NT-2NT jednak lokalizuje fit 5-3 a dále umožňuje mnohem lepší dražbu slemů s oběma levnými barvami respondera a zároveň nikdy neprozrazuje rozlohu openera ani respondera, pokud nemá opener drahý 5-list. Dotaz se nikdy nepoužívá s oběma drahými čtyřlisty (draží se přes 2♣).Zbytek struktury odpovědí je relativně standardní – Stayman, Jacoby a Texas transfery, levné transfery pomocí 2♠ range-asku a 3♣, a také naturální kárová výzva přes 3♦. Hlášky 3M slibují oba levné pětilisty a krátkost v dražené drahé (5431 přes 2NT, 5422 přes 2♠ nebo NT raise). Marty Bergen sice zdůrazňuje nutnost speciální hlášky pro respondera s =(14)44 listy, nicméně zde zůstáváme u stylu “Meckwell minors” a tyto nepříliš frekventované listy prodražíme přes Staymana nebo 2♠.

Po zahájení 2NT hrajeme styl transfer “INV+”, nicméně je taktickou chybou nedat transfer i se zcela nulovým listem. Existuje dobrá šance, že partner transfer přijme obyčejně (hláškou +1 bez fitu nebo s fitem a minimem)
a závazek 3 v drahé barvě bude menším zlem, než sehrávat 2NT. Pokud má partner maximum a dobrý fit, bude hrát čtyři v drahé barvě minimálně stejné zlo – navíc, existuje teoretická šance na získání bonusu za uhrání celé hry. Hrajeme super-accepty s hláškou +2 (non-srs s fitem a maximem) a +3 a výše (serious control bid s fitem a maximem– zádrž alespoň druhého kola v dražené barvě). Podobně jako po zahájení 1NT používáme dvoustupňové dotazy na kontroly a fit.

Silné zahájení 2♣ se dnes většinou hraje jako 22+ bal/21-23+ unbal – záleží na stylu. Zahájíme takto list s hrací silou o jeden zdvih menší, než je třeba na celou hru (Bergen style).Nejvíce populární schéma odpovědí expertů je 2♦ jako artificiální GF a 2♥ jako okamžitá druhá negativka. Jako většina dnešních expertů používáme Kokish relay, pouze některé re-rebidy dvoubarevných listů na třetím stupni openera jsou prohozené z důvodu úspory dražebního prostoru při drahých dvoubarevkách.

Styl preventivních zahájení a struktura odpovědí je volně převzata od páru Geoff Hampson – Eric Greco.
Po preventivním zahájení se držíme struktury odpovědí umožňující rozlišit GF a INV s vlastní drahou barvou, třípásmovým dotazem na sílu a následným možným dotazem na vedlejší krátkost, pokud opener před tím oznámil dobrý list. Slabé dvoutriky umožňující blokovat v první hře na první a třetí pozici s pětilistem jsou vice časté, a tudíž logicky vice vyhrávají. Navíc zahájení 2♦ uvolňuje prostor pro lepší popis hlášky 3♦.Doba zahájení Multi 2♦ je zřejmě nenávratně pryč.

Slabý styl zahajování s nevyváženými listy celkově přináší hned několik výhod, mezi něž patří rychlejší předání informace partnerovi, což je zároveň bezpečnější, než kdybychom do dražby vstoupili později, možnost naznačit dobrý výnos a také vyšší průměrná šance na to, že závazek “ukrademe”. V soutěžní dražbě partner bude jednat agresivně jen tehdy, pokud máme fit. S listy nevhodnými, nebo nesedícími k partnerově (často nevyváženému) otevření 1D či 1M, se zde od respondera žádá maximální opatrnost. S vyváženými listy zahajujeme relativně konstruktivně – s 10-11 HCP a vyváženou rozlohou je ODR příliš malý, naše preference sehrávat není tak velká. Také statisticky tyto listy mají menší šanci na úspěch nalezení silného fitu 6-4, 5-4 či 5-5, se kterým může partner zahajitele rychle sebrat soupeřům dražební prostor. 

Na Mistrovství světa v Lyonu 2017 hrála systém, který je nejvíce podobný našim dohodám, dvojice z týmu USA2 Chip Martel - Marty Fleisher. USA2 celý turnaj vyhráli.Na závěr bych chtěl ještě upozornit, že systém není určen pro příležitostná, či rekreační partnerství.Poměrně vysoká komplexita by způsobila příliš mnoho nedorozumění, a snaha dražební sledy “zjednodušit” se obyčejně obrátí v neprospěch hráčů samotných.
